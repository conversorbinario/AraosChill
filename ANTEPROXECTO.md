# ANTEPROXECTO

## **Descrición do proxecto**



### **En que consiste o teu proxecto? Cal é o propósito principal do mesmo?**

  
  O proxecto consiste nunha aplicación adicada ao avistamento de aves.

  A miña idea é que permita que diferentes usuarios rexistren avistamentos de aves. Vai contar con apartados que lle proporcionen ao usuario información sobre as aves. Cada usuario vai poder levar a conta dos seus rexistros e ver o resto de rexistros feitos por outros usuarios, ver as zoas de avistamento en Google Maps, as zoas de maior densidade de avistamentos, etc.

### **Contextualización e necesidades as que dará resposta.**

   
   Existe un número numeroso de aplicacións adicadas ao avistamento de aves. Algunhas delas teñen sistemas que tentan axudar ao usuario a recoñocer a ave ben mediante unha foto, ben mediante o seu canto.

   Neste sentido, o que me gustaría (que non topei en ningunha aplicación) e que os usuarios, co material multimedia que se subira do avistamento, poidan axudar a identificar as aves. É dicir, se subo unha foto dunha especie que non coñezo, que outros usuarios a poidan identificar.

   A maiores, as aves teñen moitos nomes "vulgares" (non os científicos) que varían de lugar en lugar (de comarca a comarca ou de vila a vila). Eses nomes polos que algunhas persoas os poden coñecer non soen aparecer nas apps adicadas á ornitoloxía ou mesmo nalgunha guías. A miña idea sería que os usuarios puidesen identificar que verba utilizan para chamar a certa ave na súa zona, a zona da que proceden e incorporar iso á base de datos de paxaros da aplicación.


### **A quen vai destinado e por que? (Contexto social ou sector empresarial, tipo de persoas que a compoñen e como se organiza, tipo de produtos ou servizos que ofrece...)**
  
  Está destinado a aquelas persoas que teñen como hobbie a ornitoloxía, ou que ben teñen curiosidade en certo momento por ver algo sobre este mundo. Merdiante o modelo de que os usuarios interaccionen entre sí, a miña idea/obxectivo e que sirva de plataforma de intercambio de coñecementos, darlle unha dimensión social ao avistamento de aves.

  
### **Cal é a necesidade ou necesidades que se pretenden cubrir ou satisfacer?**
### **Existen na actualidade aplicacións que tenten dar resposta a esa(s) necesidade(s)? En que medida o conseguen?**
### **O desenvolvemento do proxecto abre unha oportunidade de negocio? É posible a súa comercialización? Como?**


  Existen aplicacións similares e algunhas cubrirían as necesidades que satisfaría a miña aplicación. O que creo que engade e esta dimensión social de compartir avistamentos e que os usuarios dialoguen, se axuden entre eles, etc. Digamos este factor de "rede social". Isto non o topei noutras aplicacións.

  Tampouco topei que outras aplicacións recollesen os múltiples nomes que poden ter unha ave en diferentes lugares. Persoalmente paréceme interesante recolectar esta información porque o mundo da natureza é moi rico na súa cultura oral (múltiples verbas) e creo que non está moi recollido/difundido este aspecto.

  Non creo que abra unha oportunidade de negocio como tal, existen moitas aplicacións e algunhas delas gratuítas.

## **Unha análise preliminar do proxecto.**


### **Que obxectivos pretende alcanzar o proxecto?**

Cubrir certas necesidades relacionadas coa ornitoloxía a nivel aficionado que creo que non están cubertas (véxase apartados anteriores).

### **Cal será o seu alcance? Cales serán os principais requisitos?**

Trátase dunha aplicación que permita identificar aves, compartir material multimedia sobre as mesmas, rexistrar avistamentos, consultar zoas de avistamento de aves e consultar tamén material sobre múltiples especies de aves. Está enfocado á ornitoloxía a nivel aficionado.

### **Que actividades terás que levar a cabo para dar forma ao teu proxecto?**

Require un bo traballo previo de estudar o dominio do problema, porque hai que coñecer ben que fan xa o resto de aplicacións para sortear algúns problemas e que poden buscar as persoas que se adican á ornitoloxía como hobbie (que convencións teñen, etc). Tamén preciso bastante datos sobre todas as especies de aves avistables, e material multimedia sobre as mesmas que poida ser consultado polo usuario.


### **Que tecnoloxías tes previsto empregar para levalo a cabo?**

O meu plan é desarrollar unha aplicación para Android, cunha base de datos SQL, procesamento de material multimedia, procesamento de JSON, etc. Vai estar codificada en Java, con algunhas partes en Processing (https://processing.org/)
